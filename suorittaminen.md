---
layout: default
title: Suorittaminen / OHSIHA 2018
---

# Suorittaminen

Opintojaksosta voi kerätä yhteensä 30 pistettä.
Tentistä tai luentopäiväkirjasta on tarjolla 18 pistettä. 
Harjoitustyön 12 ensimmäistä pistettä vaikuttavat suoraan arvosanaan ja 
seuraavat kuusi (6) korvaavat tarvittaessa huonosti menneen tenttitehtävän.  

Suorittaminen edellyttää yhteensä 15 pisteen keräämistä, joista vähintään 9 on saatava tentistä.

Pyri valitsemaan harjoitustyöpisteet siten, että et toista aikaisemmin oppimaasi vaan opettelet itsellesi 
uuden teknologian käyttöä tai uusien toiminnallisuuksien toteuttamista.

Avausluennolla esitetty ohjeistus pätee oppimispäiväkirjalla suorittamiseen:

1. Kerro osallistutko viikon opetukseen ja kuvaa päiväkirjan laatimisessa käyttämäsi aineisto.
1. Tiivistä jokaisen luentoviikon keskeiset asiat tekstiksi.
1. Kirjaa lisäksi ylös viisi oivallusta tai tärkeintä oppimaasi asiaa. 
1. Listaa vielä yhdestä kolmeen kehityskohdetta luentoviikolle. 

Oppimiskirja karttuu noin yhdellä A4-sivulla viikossa.

Ilmoita Jukalle mikäli olet kiinnostunut luentopäiväkirjalla suorittamisesta (otsikoi sähköposti: #ohsiha Luentopäiväkirja). 
Perusta luentopäiväkirjaa varten verkkoon dokumentti, jota päivität kevään mittaan luentojen edetessä. 
Kerro dokumentin osoite sähköpostitse kun perustat luentopäiväkirjan. 
Myös Google Docs -dokumentin käyttäminen on mahdollista - jaa dokumentti Jukalle (jukka.huhtamaki@gmail.com).

Luentopäiväkirjat arvioidaan seuraavien kriteerien perusteella:

* Kattavuus ja oikeellisuus: Kiitettävä luentopäiväkirja kattaa toteutuskerran kokonaisuutena ja on asiasisällöltään moitteeton. Välttävä päiväkirja sisältää hajanaisia havaintoja joista merkittävä osa on virheellisiä.
* Soveltava vastaan luettelomainen: Kiitettävässä oppimispäiväkirjassa opiskelija jalostaa luennolla esitettyjä ajatuksia edelleen ja muodostaa viikon teemasta eheän kokonaisuuden. Välttävässä oppimispäiväkirjassa opiskelija esittää samat asiat samassa muodossa kuin luennolla.
* Pohdiskelu ja reflektointi: Kiitettävässä oppimispäiväkirjassa opiskelija peilaa viikon teemoja omaan osaamiseen ja pohtii teemoja myös harjoitustyön näkökulmasta. Välttävässä oppimispäiväkirjassa asiat on esitetty annettuina ja irrallisina toteamuksina.
