---
layout: default
title: OHSIHA jää tauolle
---

Tuleva lukuvuosi on täynnä Tampereen yliopiston uudelleenjärjestäytymiseen liittyviä muutoksia. Myös opintojaksot muuttuvat merkittävästi.

Eräs muutoksista liittyy Ohjelmalliseen sisällönhallintaan. Tämä tietojohtamisen ja tietotekniikan välimaastoon sijoittuva **opintojakso jää tauolle**.

Muutos on tässäkin tapauksessa mahdollisuus. OHSIHA on pikakatsaus kolmeen tietotekniikan opintojaksoon, jotka tulevat tarjolle ensi lukuvuonna:

* Web for content authors and information scientists
* Web development 1- programming
* Web development 2- architecting

Näistä ensimmäinen,
COMP.CS.200 Web for Content Authors and Information Scientists, tulee korvaamaan OHSIHAn Informaatioanalytiikan ja Datateknologioiden opintokokonaisuuksissa.

OHSIHAn keskeisiä käytännön oppeja opiskelijoille ovat olleet:

* Python-ohjelmointi ja komentorivin maailma käytännössä
* Hajautettujen tietojärjestelmien idea (REST, ohjelmalliset HTTP-asiakkaat)
* Webin arkkitehtuurin periaatteet (HTTP, URI, resurssi vs. representaatio)
* Web-palvelujen arkkitehtuuri (MVC, SPA, jne.)

Django (Web-palvelimella pyörivä Python-kielinen ohjelma, joka toteuttaa Web-sovelluksen toiminnallisuuden) on ollut "pienimmän riesan tie” kun esitiedot ovat kevyet. Emme siis ole edes yrittäneet opetella selainohjelmointia, koska se vaatisi kokonaan oman opintojaksonsa.

COMP.CS.200 Web for Content Authors and Information Scientists vastaa hyvin tähän tarpeeseen. Webin perusideakin  selviää opintojakson mittaan. Samoin HTTP ja REST todennäköisesti mainitaan myös - luetaan esimerkiksi Javascriptillä JSON-muotoista dataa Web-palvelimelta. SPA eli selaimeen keskittyvä ohjelmointi on tätä päivää ja opintojaksolla karttuvat koodaustaidot siksi suoraviivaisemmin ohjelmistoteollisuudessa soveltuvia kuin nyt OHSIHAssa.

Kuulemme mielellämme minkälaisia ajatuksia muutos sinussa herättäää. Jatkamme tietojohtamisen ja tietotekniikan opintokokonaisuuksien kehittämistä lukuvuoden 2020-2021 aikana, joten palautteellasi on aidosti merkitystä kehitystyön ohjaamisessa.
